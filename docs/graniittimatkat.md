## Graniittimatkat 05/2026

Graniittimatkan seikkailut kutsuvat jälleen 7.5. - 10.5.2026!

Kaipaatko silmiä siristäviä löylyjä graniittisaunassa, kutkuttavia mysteereitä ja lupaa tehdä katalia petoksia? Olitpa sitten kokenut, mutta epäonnekas seikkailija, jolle Faaraon kirous jäi viime kerralla hampaankoloon tai innokas tulokas, joka janoo Kaken legendaarista tomaatti-sellerisoppaa  – meillä on tarjota sinulle jotakin aivan uskomatonta.

Graniittimatkat suuntaavat jälleen tuttuihin maisemiin, idylliseen Storfinnhova Gårdiin, ensi vuoden toukokuussa. Yleisön pyynnöstä aloitamme murharituaalit jo torstaina ja päätämme ne sunnuntaina.

Hyppää siis mukaan tähän ainutlaatuiseen matkaan täyttämällä ilmoittautumislomake alapuolelta. Nähdään Storfinnhovassa!

Vinkki: Mikäli mielit taistella kynsin ja hampain metsäkylän tunnelmallisiin puumökkeihin tai vaadit elämääsi glamouria ja luksusta glamping-telttojen muodossa, olethan ripeä. Parhaat paikat viedään käsistä ensimmäisille ilmottautujille.

Tärkeää: Tapahtuma on vain kutsutuille, eli olet todennäköisesti jo Whatsapp-ryhmässämme. Kiinnitäthän kuitenkin erityistä huomiota siihen, että kaikki tietosi ovat oikein lomaketta täyttäessäsi. Laita viestiä järjestäjille, jos jokin menee pieleen.
